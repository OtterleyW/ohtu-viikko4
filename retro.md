## ”Start, Stop, Continue, More of, Less of Wheel”-tekniikka
Perinteisesti tässä tekniikassa tussilla piirretään fläppitaululle ympyrä, johon tulee viisi osiota: start, stop, continue, more of ja less of, joihin kuhunkin tiimin jäsenet voivat esittää kommentteja. Tekniikkaa käytetään, jotta saadaan selville, mitä käytäntöjä olisi hyvä muokata ja mitä taas hyvä jatkaa. Retron pituuden tulisi olla 10-25 minuuttia riippuen tiimin koosta.

## ”Glad, Sad, Mad”-tekniikka
Tässä tekniikassa käydään läpi sprintissä esille tulleita ongelmia, havaintoja sekä muutoksia, jotka lajitellaan kategorioihin: glad, sad tai mad. Asiat voidaan kirjoittaa esimerkiksi post-it lapuille, jotka sitten laitetaan taululle oikeisiin kategorioihin. Listatuista asioista valitaan äänestämällä ne, joista halutaan erityisesti keskustella. Tällä tavalla pidetyn retron suositeltu pituus on enintään 60 minuuttia. 
